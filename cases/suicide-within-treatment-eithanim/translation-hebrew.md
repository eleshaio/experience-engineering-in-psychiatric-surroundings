"התאבדות בתוך טפול" - בפסיכותרפיה בממתבגר מאושפז
יורם חזן
מחלקת מתבגרים ביה"ח איתנים

במהלך טפול באורינטציה פסיכואנליטית במחלקה למתבגרים, התרחש מפגש ייחודי בין מטופל שעל מנת לחיות היה חייב להרגיש מוות בתוך החוויה הסכיזופרנית, לבין מטפל שעל מנת להבין - היה חייב לחוות את מות המטופל - בתוך הטפול.
החייאת עולמו הפנימי של המטופל והבנת הכוחות הפועלים בו באמצעות הפסיכותרפיה בתוך ה"מציאות הטפולית" במחלקה, הוא הבסיס לטיפול באוריינטצייה פסיכואנליטית
במקרים של הפרעות עמוקות. מדובר במתבגר בן 17 שהגיע למחלקה בעקבות נסיון פגיעה בעצמו. הבן הצעיר בין 9 ילדים, למשפחה מבוססת מרובה ילדים מדרום הארץ.
אחותו הבכורה התאבדה כשהייתה בת 18, והוא אז בן 4. אחות האב, מתה ממחלה ממארת באותו גיל (18)  בארץ מוצא האב. בארנקו, נושא האב תמונות שתיהן, לבת קרא על שם אחותו.
במהלך הטפול שוחזר המשבר, הפעם בתגובה לעזיבת המטפלת. נתאר בתמצית את השלבים העיקריים בטפול, ובהרחבה את נקודת המשבר ומפנה סבביב נסיון ההתאבדות שהתרחש בתוך הטפול. האפשרות להעבין את המהלך באה מתוך ההתרחשות המקבילה בצוות המחלקה - המטפל "הואשם" ע"י הצוות, כפי ש-"לא" התרחש בארוע המקורי.

ברמת התאורה למדנו מהטפול"
א. על הדמיון והשונה בין המקרה אותו תאר פרויד (שרייבר) לבין המתבגר בו טפלנו. הבסיס להשוואה הוא נקודת המבט של ברגר אשר ראה במשבר הפסיכוטי של שרייבר, שחזור הכרחי של עבר טראומטי.
ב. מתוך "התעבדות בתוך טפול" ניתן היה להגדיר את שעבור על מטפל אשר המטופל שלו מתאבד במהלך טפול. כאן התייחסנו לשני מאמרים נדירים הדנים בתגובות מטפל במקרים כאלו (ביון, גורקין).
מסכם את המקרה מתוך השאלה על מקום פסיכותרפיה במקרים דומים של מתבגרים בעת משבר, על רקע הפרעה עמוקה.

Bion, W.F. 1974. Brazilian Lectures - @. Rio Sau Paulo

Breger, r. 1978, "Daniel Paul Shcreber" From Male to Female"
JOurnal of the American Academy of Psychoanalysis. Vol. 6.
# 2, pp. 123-156

Gorkin. M. 1985. "On Suicide of One's Patient". Bulletin of the Menninger Clinic. Vol. 48, # 1, pp. 1-9
